---
title: "L'associazione Arcieri del Faito"
weight: 1
---

ASD Arcieri del Faito è nata nel 2022, prendendo forma dopo un esperimento avviato nel 2021, all'indomani della pandemia. L'obiettivo era quello di avvicinare le persone non solo alla pratica di questa antica disciplina, il tiro con l'arco, ma anche alla bellezza e alla quiete della natura. La scelta è ricaduta sul Monte Faito e sulla sua maestosa faggeta, un luogo suggestivo e ideale per coltivare questa passione.

Conclusi i primi corsi, con un gruppo di entusiasti neo-arcieri è emersa la necessità di un'identità vera e propria: così è nata la compagnia Arcieri del Faito. Da quel momento, l'associazione si è impegnata attivamente sia nella promozione del tiro con l'arco istintivo, sia nella valorizzazione dell’affascinante territorio del Monte Faito, situato all’interno del Parco Regionale dei Monti Lattari.

Gli Arcieri del Faito si propongono di creare un ambiente accogliente e inclusivo, dove chiunque possa sentirsi a proprio agio. L'obiettivo è offrire momenti di relax e divertimento lontano dal caos della quotidianità, immersi nella serenità del bosco. Il tutto in un clima di amicizia, condivisione e aggregazione, dove sport, benessere e natura si incontrano per regalare esperienze uniche a contatto con uno scenario naturale incantevole.

{{< social >}}
